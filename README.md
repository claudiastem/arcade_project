# Mid Term Project traccia "Foxtrot"
### che dovrebbe essere Echo perché manca Delta, ma va beh

L'obiettivo è quello di creare un sito che contenga una raccolta di minigiochi e fornisca all'utente un'interfaccia grazie alla quale poter scegliere a cosa giocare.

## L'idea

Essendo un progetto per 5 persone abbiamo deciso di fare più minigiochi per lavorare in parallelo, abbiamo scelto 4 minigiochi (con diverse criticità di sviluppo) ma ci siamo riservati la possibilità di poterne implementare altri dovesse la scadenza consentircelo.

## Libertà artistica

Dividendoci il lavoro in modo che tutti potessero mettere in pratica le proprie conoscenze acquisite, abbiamo preso la decisione di non delegare una singola persona alla cura della UI/UX (anche perché il 40% del nostro team è composto da designer n.d.r), bensì di far curare ad ognuno la propria fetta di progetto.

Il risultato, che a prima vista potrebbe generare una cacofonia visiva, rappresenta proprio questa nostra eterogeneità data anche dai nostri diversi background.

## I giochi

Sono stati scelti 4 giochi da includere in base al livello di sfida che ognuno di noi ha voluto affrontare in fase di sviluppo.

### Morra Cinese:

La semplicità di questo titolo poteva risultare in un'esperienza scarna e "vuota", ma proprio per la sua semplicità intrinseca abbiamo potuto spingere tanto sul lato UI/UX.

### Memory:

Un altro classico dei giochi, portato in auge dalla Ravensburger®, prevede in questa sua versione "fresca" dei simpatici amici a 4 zampe.

### Forza 4:

Questo gioco rappresenza una sfida medio-alta rispetto agli altri giochi. La criticità principale stava nello scrivere la logica decisionale di un CPU Player, abbiamo quindi deciso di implementare una modalità "hot seat", in cui due giocatori seduti davanti alla stessa interfaccia si alternano nei turni fino al completamento della partita.

### Snake:

Clone del più popolare gioco per Nokia®, rappresenta forse la parte di progetto con più criticità, sia dal lato algoritmico, sia da quello implementativo, per non parlare dell'esperienza utente che un gioco di reazione mira a creare.